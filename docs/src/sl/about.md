# O programu Meeting Media Manager (M³) {#about-meeting-media-manager-m3}

![M³ banner](./../assets/m3-banner.png)

## Kaj je ta program? {#what-is-this-app}

**Meeting Media Manager** ali skrajšano **M³** je celovita večplatformna aplikacija za operacijske sisteme Windows, macOS in Linux, ki samodejno prenese, organizira in prikazuje slike in videoposnetke za shode Jehovovih prič. Podpira vse jezike, ki so na voljo na uradni spletni strani Jehovovih prič, in ponuja zmogljiva orodja za upravljanje multimedijske vsebine med hibridnimi shodi in shodi v živo.

M³ omogoča upravljanje redne in prilagojene multimedijske vsebine za shode, uporabo več občin in/ali skupin z istim računalniškim računom ter napredne predstavitvene zmožnosti, ki olajšajo deljenje vsebine.

:::info Opomba

Ta aplikacija je bila znana kot JWMMF (JW Meeting Media Fetcher), vendar je bila maja 2022 preimenovana v Meeting Media Manager.

:::

## Zakaj izbrati M³? {#why-choose-m3}

M³ je najboljše orodje za upravljanje multimedijske vsebine za shode, saj ponuja veliko funkcij ter brezhibno in zanesljivo izkušnjo na vseh platformah. Zasnovan je posebej za potrebe občinskih shodov in ponuja vse, kar je potrebno za učinkovito predstavitev multimedijske vsebine.

### Ključne prednosti {#key-benefits}

- **Nezahtevno predvajanje multimedijske vsebine**: Enostavno zaženi M³ in vse deluje. Ni potrebno zahtevno nastavljanje ali dodatni koraki.

- **Podpora za več občin**: V eni sami aplikaciji enostavno upravljajte nastavitve za več občin ali skupin.

- **Napredne zmožnosti**: Preprosto dodaj dodatno multimedijsko vsebino, uvozi prilagojeno vsebino in samodejno deli dogajanje v kraljestveni dvorani z udeleženci na Zoomu.

- **Optimizirano delovanje na različnih platformah**: Uživajte v gladki in odzivni izkušnji v operacijskih sistemih Windows, macOS in Linux, tudi na starejših sistemih ali računalnikih z omejenimi viri.

- **Zanesljiv in stabilen**: Ustvarjen za delovanje, ko ga najbolj potrebujete. Ste naleteli na napako? Prijavite jo, pa jo bomo nemudoma obravnavali.

- **Napredna orodja za predstavitve**: Napredni nadzor nad multimedijsko vsebino, možnost približevanja in premikanja slike, prilagajanje časa prikaza ter brezhibno združevanje z Zoomom in OBS Studiem.

## Kaj zmore M³? {#what-can-m3-do}

M³ je celovita rešitev za upravljanje multimedijske vsebine, ki ti omogoča enostavno in samodejno prenašanje, sinhronizacijo, deljenje in prikazovanje vse multimedijske vsebine za shode. M³ je tako zmogljiv zaradi naslednjega:

### Osnovno upravljanje multimedijske vsebine {#core-media-management}

- **Samodejni prenosi multimedijske vsebine**: Samodejno pridobi in prenese vso multimedijsko vsebino, ki je potrebna za prihajajoče shode
- **Večjezična podpora**: Prenese lahko multimedijsko vsebino v katerem koli od stotin razpoložljivih jezikov
- **Pametno predpomnjenje**: Pametni sistem predpomnjenja, ki ohranja multimedijsko vsebino urejeno in posodobljeno
- **Organizacija vsebine**: Samodejno razporedi multimedijsko vsebino po datumu in delu shoda

### Možnosti predstavitve multimedijske vsebine {#about-presentation-features}

Za **hibridne** občinske shode ali za shode **v živo** aplikacija omogoča:

- **Napredno upravljanje multimedijske vsebine**: Predogledi multimedijske vsebine z možnostjo približevanja in premikanja slike
- **Prilagajanje časa**: Nastavi začetni in končni čas predvajanja multimedijske vsebine
- **Nadzor predvajanja**: Enostavni gumbi za pavzo/predvajanje/ustavitev ter bližnjice na tipkovnici
- **Podpora za več zaslonov**: Samodejno zaznavanje in upravljanje zunanjih zaslonov
- **Čista predstavitev**: Enostaven vmesnik za predstavitev multimedijske vsebine

### Glasba v ozadju {#about-background-music}

- **Pametno predvajanje**: Glasba v ozadju se samodejno ustavi pred začetkom shoda
- **Ponovni zagon z enim klikom**: Glasbo v ozadju lahko po shodu ponovno zaženeš z enim klikom
- **Nadzor glasnosti**: Nastavljiva glasnost z možnostjo postopnega utišanja

### Združevanje z Zoomom {#about-zoom-integration}

- **Samodejno deljenje zaslona**: Deljenje zaslona v Zoomu se samodejno začne, ko predvajaš multimedijsko vsebino, in ustavi, ko jo zaključiš

### Združevanje z OBS Studiem {#about-obs-integration}

- **Samodejno preklapljanje prizorov**: Brezhibno združevanje z OBS Studiem za hibridne shode
- **Upravljanje prizorov**: Samodejno preklapljanje med kamero, multimedijsko vsebino in drugimi prizori

### Uvoz in upravljanje multimedijske vsebine {#about-media-import}

- **Datoteke JWPUB**: Enostavno uvažanje in upravljanje datotek JWPUB
- **Datoteke JWLPLAYLIST**: Podpora za seznam predvajanja iz aplikacije JW Library
- **Prilagojena multimedijska vsebina**: Uvozi svoje videoposnetke, slike, zvočne datoteke in PDF dokumente
- **Zvočna Biblija**: Uvozi multimedijsko vsebino iz Study Bible in zvočne posnetke iz Prevoda novi svet
- **Javni govori**: Predogled multimedijske vsebine za javne govore imej vedno pripravljen za uporabo z uvoznikom S-34

### Napredne možnosti {#about-advanced-features}

- **Spremljanje map**: Samodejno sinhroniziraj multimedijsko vsebino iz spremljanih map (Dropbox, OneDrive itd.)
- **Izvoz multimedijske vsebine**: Multimedijsko vsebino samodejno izvozi v mape, razporejene po datumu
- **Predstavitev spletnega mesta**: Prikaži uradno spletno mesto na zunanjih zaslonih
- **Bližnjice na tipkovnici**: Prilagodi bližnjice za različne funkcije po svojih željah
- **Več profilov**: Upravljaj različne občine ali skupine z ločenimi profili

## Ali M³ deluje v mojem jeziku? {#does-m3-work-in-my-language}

**Da!** M³ ponuja celovito večjezično podporo:

Multimedijska vsebino za shode Jehovovih prič se lahko samodejno prenese v katerem koli od več sto jezikov, ki so na voljo na uradnem spletnem mestu Jehovovih prič. Seznam razpoložljivih jezikov se nenehno posodablja, zato moraš med nastavitvijo aplikacije le izbrati jezik, ki ga potrebuješ.

### Jeziki vmesnika {#interface-languages}

Aplikacijo M³ so v številne jezike prevedli prostovoljci. Jezik vmesnika lahko nastaviš po svojih željah neodvisno od jezika, v katerem se prenese multimedijska vsebina. To pomeni, da lahko uporabljaš M³ v svojem priljubljenem jeziku, medtem ko preneseš vsebino v katerem koli drugem podprtem jeziku.

Podrobnosti o nadomestnih jezikih in podnapisih najdeš med [Pogostimi vprašanji](faq#language-support).

## Sistemske zahteve {#system-requirements}

Za podprte operacijske sisteme in zahteve glej odgovore v [Pogostih vprašanjih](faq#technical-questions).

**Preizkusite M³ še danes in se prepričajte, kaj vse zmore! Predvajanje multimedijske vsebina na občinskih shodih ni bilo še nikoli tako enostavno.**

![M³ preview](./../assets/m3-preview.png)
