# Gyakran Ismételt Kérdések {#frequently-asked-questions}

## :earth_americas: Függ-e ez az alkalmazás külső webhelyektől, forrásoktól vagy "kurátoroktól" a kiadványok, összejöveteli média vagy más tartalmak letöltéséhez? {#external-dependencies}

**Nem.** Az alkalmazás hasonlóan működik, mint a JW Library. Közvetlenül a Jehova Tanúi hivatalos honlapjáról és annak tartalomszolgáltató hálózatáról tölti le a kiadványokat, médiát és egyéb tartalmakat. Az alkalmazás automatikusan meghatározza, hogy mit kell letölteni, és hogy a korábban letöltött tartalom már nem aktuális, ezért azt újra le kell tölteni.

:::info Megjegyzés

Az alkalmazás forráskódja mindenki számára elérhető, hogy megvizsgálja és ellenőrizze, mi történik a motorháztető alatt.

:::

## :thinking: Ez az alkalmazás sérti Jehova Tanúi hivatalos honlapjának felhasználási feltételeit? {#terms-of-use}

**Nem.** Jehova Tanúi hivatalos weboldalának [Felhasználási feltételei](https://www.jw.org/finder?docid=1011511\&prefer=content) kifejezetten engedélyezik az általunk alkalmazott felhasználási módot. Íme a vonatkozó részlet az említett feltételekből (kiemelés hozzáadva):

> Tilos:
>
> Terjesztési céllal olyan szoftveralkalmazást készíteni, eszközt vagy módszert alkalmazni, amelynek célja kifejezetten a honlapon található adatok, HTML-állományok, képek vagy szövegek gyűjtése, másolása, kinyerése, lehalászása vagy letapogatása. (Ez a tilalom **nem** vonatkozik azon ingyenes, nem kereskedelmi célú alkalmazások terjesztésére, melyek célja elektronikus fájlok [pl. EPUB, PDF, MP3 és MP4 fájlok] letöltése a honlap nyilvánosan elérhető részéről.)

## :radioactive: Hogyan jelenthetek be egy problémát? {#how-do-i-report-an-issue}

Kérjük, [jelentse be a problémát](https://github.com/sircharlo/meeting-media-manager/issues) a hivatalos GitHub tárolóban.

## :new: Hogyan kérhetek új funkciót vagy továbbfejlesztést? {#how-can-i-request-a-new-feature-or-enhancement}

Kérjük, [nyisson egy megbeszélést](https://github.com/sircharlo/meeting-media-manager/discussions) a hivatalos GitHub oldalon.

## :handshake: Hogyan tudok hozzájárulni a program kódjához? {#how-can-i-contribute-some-code}

Kérjük, [tekintse meg a hozzájárulási útmutatót](https://github.com/sircharlo/meeting-media-manager/blob/master/CONTRIBUTING.md) a hivatalos GitHub tárolóban.

## :x: Adományozhatok a projekt számára? {#can-i-make-a-donation-to-the-project}

Köszönjük az érdeklődését, hogy támogatni szeretné a projektet! Azonban a Máté 10:8-al összhangban az adományokat **nem** fogadjuk el, és a jövőben sem fogjuk. Ez az alkalmazás szeretetből és egy kis szabadidővel készült. Élvezze a használatát! :tada:

:::tip :book: Máté 10:8

"Ingyen kaptátok, ingyen adjátok!"

:::
