# A Meeting Media Managerről (M³)

## Mire való ez a szoftver?

A **Meeting Media Manager**, vagy röviden **M³** egy Windows, macOS és Linux operációs rendszerekhez készült alkalmazás, amely automatikusan letölti a Jehova Tanúi gyülekezeti összejövetelein használatos képeket és videókat a JW.org-on található bármely nyelven.

Támogatja a rendszeres és egyéni összejövetelek médiaanyagainak kezelését, és támogatja az azonos számítógépes fiókot használó több gyülekezet és/vagy csoport működését.

:::info Megjegyzés

Az M³ korábban JWMMF (JW Meeting Media Fetcher) néven volt ismert, de 2022 májusában átnevezésre került.

:::

## Mit tud az M³?

Röviden, az M³ lehetővé teszi, hogy egyszerűen és automatikusan letöltse, szinkronizálja, megossza és bemutassa az összes összejöveteli médiaanyagot.

A **hibrid** vagy **személyes** gyülekezeti összejövetelekhez az integrált médiamegjelenítési mód minden olyan funkcióval rendelkezik, amely leegyszerűsíti a gyülekezettel való médiamegosztás feladatát, többek között:

- Média miniatűrök
- Könnyen használható szünet/lejátszás/stop gombok a médiafájlok lejátszásának kezeléséhez
- Egyszerű háttérzene-lejátszás, automatikus leállítással a terv szerint ütemezett összejövetelek kezdete előtt
- Automatikus külső monitorfelismerés és -kezelés
- OBS Studio integráció

<!-- As for fully **remote** congregation Zoom meetings, the inbuilt MP4 conversion feature in M³ enables you to share media files of all types easily, using Zoom's native MP4 sharing feature. -->

Tegye próbára az M³-t még ma, és győződjön meg róla, hogy mire képes! A médiatartalmak bemutatása a gyülekezeti összejöveteleken még soha nem volt ilyen egyszerű.

## Működik az M³ az én nyelvemen?

**Igen!** Jehova Tanúi összejöveteleinek médiaanyagai automatikusan letölthetők a JW.org oldalon elérhető több száz nyelv bármelyikén. A rendelkezésre álló nyelvek listája dinamikusan frissül; Önnek csak ki kell választania, hogy melyikre van szüksége.

Ráadásul magát az M³ programot is számos önkéntes fordította le több nyelvre; így Ön beállíthatja, hogy milyen nyelven szeretné, hogy az M³ felülete megjelenjen.
