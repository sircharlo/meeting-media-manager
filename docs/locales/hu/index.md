---
permalink: /hu/
---

### Mi az az M³?

A **Meeting Media Manager**, vagy röviden **M³** egy Windows, macOS és Linux operációs rendszerekhez készült alkalmazás, amely automatikusan letölti a Jehova Tanúi gyülekezeti összejövetelein használt képeket és videókat a JW.org-on található bármely nyelven.
  
Rendelkezik ismétlődő és egyéni médiakezeléssel, valamint opcionális szinkronizálási funkcióval ugyanazon gyülekezet tagjai számára, továbbá támogatja az egy számítógépfiókot használó több gyülekezet és/vagy csoport munkáját.

### Mit tud az M³?

Az M³ lehetővé teszi az összes összejöveteli média egyszerű és automatikus letöltését, szinkronizálását, megosztását és bemutatását.
  
A **hibrid** vagy **személyes** gyülekezeti összejövetelekhez az integrált médiabemutató mód rendelkezik minden olyan funkcióval, amely megkönnyíti a gyülekezettel történő médiamegosztást, többek között:

- Médiaképek miniatűrjei
- Egyszerűen használható szünet/lejátszás/stop gombok a médiafájlok lejátszásának kezeléséhez
- Egyszerű háttérzene-lejátszás, az összejövetelek megkezdése előtti automatikus leállítással.
- Automatikus külső monitorfelismerés és -kezelés
- OBS Studio integráció

Ami a teljesen **online** gyülekezeti Zoom összejöveteleket illeti, az M³ beépített MP4 konvertálási funkciója lehetővé teszi, hogy a Zoom natív MP4 megosztási funkciójának segítségével minden típusú médiafájlt könnyedén megoszthasson.

### Az M³ az én nyelvemen is működik?

**Igen!** Jehova Tanúi összejöveteleinek médiaanyagai automatikusan letölthetőek a JW.org oldalon elérhető több száz nyelv bármelyikén. Az elérhető nyelvek listája dinamikusan frissül; Önnek csak ki kell választania a gyülekezetének megfelelőt.

A programot 15 nyelvre fordították le számos önkéntes segítségével; ennek köszönhetően beállíthatja, hogy milyen nyelven szeretné megjeleníteni az M³-at.

Ezt az alkalmazást szeretettel készítettem a szabadidőmben. Használja bátran!

### Képernyőképek
