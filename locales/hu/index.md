---
permalink: /hu/
---
  
### Mi az az M³?

A **Meeting Media Manager**, vagy röviden **M³** egy Windows, macOS és Linux operációs rendszerekhez készült alkalmazás, amely automatikusan letölti a Jehova Tanúi gyülekezeti összejövetelein használt képeket és videókat a JW.org-on található bármely nyelven.

Támogatja az egyéni és ismétlődő médiatartalmak kezelését, az ugyanahhoz a gyülekezethez tartozó tagok számára opcionális szinkronizálási funkciót, valamint az ugyanazt a számítógépes fiókot használó több gyülekezet és/vagy csoport működését.

<sup>Megjegyzés: Az M³ korábban JWMMF (JW Meeting Media Fetcher) néven volt ismert, de 2022 májusában új nevet kapott.</sup>

### Mit tud az M³?

Az M³ lehetővé teszi az összes összejöveteli média egyszerű és automatikus letöltését, szinkronizálását, megosztását és bemutatását.

A **hibrid** vagy **személyes** gyülekezeti összejövetelekhez az integrált médiabemutató mód rendelkezik minden olyan funkcióval, amely megkönnyíti a gyülekezettel történő médiamegosztást, többek között:

- Médiaképek miniatűrjei
- Egyszerűen használható szünet/lejátszás/stop gombok a médiafájlok lejátszásának kezeléséhez
- Egyszerű háttérzene-lejátszás, az összejövetelek megkezdése előtti automatikus leállítással
- Automatikus külső monitorfelismerés és -kezelés
- OBS Studio integráció

Ami a teljesen **online** gyülekezeti Zoom összejöveteleket illeti, az M³ beépített MP4 konvertálási funkciója lehetővé teszi, hogy a Zoom natív MP4 megosztási funkciójának segítségével minden típusú médiafájlt könnyedén megoszthasson.

### Az M³ az én nyelvemen is működik?

**Igen!** A Jehova Tanúi összejöveteleinek médiaanyagai automatikusan letölthetőek a JW.org oldalon elérhető több száz nyelv bármelyikén. A rendelkezésre álló nyelvek listája dinamikusan frissül; Önnek csak annyit kell tennie, hogy kiválasztja a kívánt nyelvet.

Ráadásul magát az M³ programot is több nyelvre fordították le, sok önkéntes segítségével; ezért beállíthatja, hogy milyen nyelven szeretné, hogy megjelenjen az M³ felülete.

Ez az alkalmazás szeretettel és egy kis szabadidővel készült. Élvezze!

### Képernyőképek
